208 snuscrrons raon naum aurnous.

Fuit autem et animo magno et corpore imperatoriaque
forma, ut ipso aspectu cuivis iniceret admirationem sui, sed
in labore nimis remissus parumque patiens, ut Theopompus
memoriae prodidit, bonus vero civis fideque magna. Quod
cum iu aliis rebus declaravit, tum maxime in Amyntae Mace·
donis liberis tuendis. Namque Eurydice, mater Perdiccae
et Philippi, cum his duobus pueris Amynta mortuo ad Iphi·
craten confugit ejusque opibus defensa est. Vixit ad senec·
tutem placatis in se suorum civium animis. Causam capitis
semel dixit, bello sociali, simul cum Timothe0, eoque judicio
est absolutus. Menesthea filium reliquit ex Thressa natum, ·
Coti regis filia. Is cum interrogaretur, utrum pluris patrem
matremne faceret, “matrem '⁹ inquit. Id oum omnibus
mirum videretur, atille “ merito” inquit ‘⁴ facio: uam pater,
quantum iu se fuit, Thracem me genuit, contra ea mater
Antheuiensem.’'

102. Hannonis.

Plurimum audaciae ad pericula capessenda, plurimum
consilii inter ipsa pericula erat. Nullo labore aut corpus
fatigari aut animus vinci poterat: caloris ac frigoris patien-
tia par: cibi potionisque desiderio naturali non voluntate
modus finitus. Vigiliarum somnique nec die nec nocte dis-
criminata tempora: id quod gerendis rebus superesset,
quieti datum: ea neque molli strato nec silentio accersita:
multi saepe militari sagulo opertum humi jacentem inter
custodias stationesque militum conspexerunt. Vestitus nibil
inter aequales excellens: arma atque equi conspiciebantur.
Equitum peditumque idem longe primns erat: princeps in
proelium ibat, ultimus conserto proelio excedebat. Has

tantas viri virtutes ingentia vitia aequabant, inhumana cru-
delitas, perfidia plus quarn Punica, nihil veri, nihil sancti,
nullus deum metuS, nullum jusjurandum, nulla religio.

 

