siloas nxrhhcrs. art

rebus favisse credebat, interfecit: et conscius male quae·
rendi regni ab se ipso adversus se exemplum capi posse,
armatis eorpus circumsaepsit. Neque enim ad jus regni
quicquam praeter vim habebat; utqui neque populi jussu,
neque auctoribus Patribus, regnaret. Eo accedebat, utin
caritate civium nihil spei reponenti metu regnum uitandum
esset: quem ut pluribus incuteret, cognitiones capitalium
rerum sine consiliis perse solus exercebat: perque eam cau·
sam occidere, in exsilium agere, bonis multare poterat nou
suspectos modo aut invisos, sed unde nihil aliud, quam
praedam, sperare posset. Ita Patrum praecipue numero
imminuto statuit nullos in Patres legere: quo contemptior
paucitate ipsa ordo esset, minusque per se nihil agi indigna-
rentur. Hic enimRregum primus traditum aprioribus morem
de omnibus senatum consulendi solvit: domesticis consiliis ·
rempublicam administravit: bellum, pacem, foedera, socie-
tates perse ipse, cum quibus voluit, injussu populi ac sena·
tus, fecit diremitque. Latinorum sibi maxime gentem eon·
eiliabat, ut peregrinis quoque opibus tutior inter cives esset:
neque hospita modo cum primoribus eorum, sed affinitates
quoque jungebat. Octavio Mamilio Tusculano—is longe Α
princeps Latini nominis erat, si famae credimus, ab Ulixe
deaque Circe oriundus-ei Mamilio filiam nuptum dat3
perque eas nuptias multos sibi cognatos amicosque ejus
conciliat. “

N ec, ut injustus in pace rex, ita dux belli pravus fuit. Is
primus Volscis bellum movit, Suessamque Pometiam ex his
vi cepit. Ubi quum divendenda praeda quadraginta talenta
argenti aurique refecisset, concepit animo eam amplitudinem
Jovis templi, quae digna deum hominumque rege, quae
Romano imperio, quae ipsius etiam loci majestate esset.
Captivam pecuniam in aedificationem eius templi seposuit.

Excepit deinde eum lentius spe bellumque Gabios, pro·
pinquam urbem, nequicquam vi adortus, quum obsidendi

 

