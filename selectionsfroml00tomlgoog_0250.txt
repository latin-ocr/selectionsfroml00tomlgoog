228 smncrrous raon carm ammons.

ore dabat: ‘⁶ Graditur bellum ad crudele Camilla,
O virgo, et nostris nequiquam cingitur armis,
cara milri ante alias.'' Neque enim novus istc Dianae
venit amor subitaque animum dulcedine movit
Pulsus ob invidiam regno viresque superbas
Priverno antiqua Metabus cum excederet urbe,
infantem fugiens media iuter proelia belli
sustulit exsilio comitem matrisque vocavit
nomine Casmillae mutata parte Camillam.
Ipse sinu prae se portans iuga longa petebat

Ι solorum nemorum: tela undique saeva premebant
et circumfuso volitabant milite Volsci.
Ecce fugae medio summis Amasenus abundans
spumabat ripis: tantus se nubibus imber
ruperat. Ille, innare parans, infantis amore
tardatur caroque oneri timet. Omnia secum
versanti subito vix haec sententia sedit.

Telum immane manu valida quod iorte gerebat
bellator, solidum nodis et robore cocto,

huic natam, libro et silvestri subere clausam,
implicat atque habilem mediae circumligat hastae;
quam dextra ingenti librans ita ad aethera fatur:
alma, tibi hanc, nemorum cultrix, Latonia virgo,

ipse pater famulam voveo 3 tua prima per auras
tela tenena supplex hostem fugit. Accipe, testor,
diva tuam, quae nunc dubiis committitur auris.
Dixit et miducto contortum hastile lacerto
immittit: sonuere undae, rapidum super amnem
infelix fugit in iaculo stridente Camilla.

At Metabus, magna propius iam urgente caterva,
dat sese fluvio atque hastam cum virgine victor
gramineo donum Triviae de caespite vellit.

Non illum tectis ullae, non moenibus urbes
accepere neque ipse manus feritate dedisset:

 

